#-*- mode: mandoku-view; -*-
#+DATE: 2015-08-30 21:54:20.084692
#+TITLE: 子雍如禪師語錄
#+PROPERTY: CBETA_ID J39nB465
#+PROPERTY: ID KR6q0578
#+PROPERTY: SOURCE Jiaxing Canon Vol. 39, No. B465
#+PROPERTY: VOL 39
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0578_J_003-0825b> 
#+PROPERTY: JUAN 3

 子雍如禪師朝海語錄卷三¶
侍者佛震記錄¶

雜錄
本庵起身朝海上堂法語¶

問春光景色鳥嚬嚬。幾曲嚬嚬欲送行。柳岸翠禽和¶
不徹。啣花相襯馬蹄輕。如何是臨行一句。師云昨朝¶
有意書紅葉。今日無心懶剪裁。進云昨宵玉水還京¶
國。今日燕山去欲留。別唱吾師深有意。不知誰是個¶
中酬。師云同唱燕山曲。襟懷有幾人。進云只如觀音¶
大士端居巖畔欲逢不逢。欲見不見師又作麼生語¶
會。師云不惟彈指觀深妙。又听慈音語細微。進云高¶
揖釋迦不拜彌勒。甚又要禮覲觀世音菩薩去。師云¶
秪知金色貴。那識錦江春。進云願垂鸚鵡林中唱一¶
道秋光滿載歸。師云萬國盡紛紜。僧問如何是清淨法¶
身。師云驗主勘賓。進云如何是圓滿報身。師云當下¶
無私。進云如何是三類化身。師云千頃波心釣月迴。¶
乃云燕山今日笑呵呵。永壽騎牛唱別歌。莫為富嫌¶
千口少。多因祝¶
國壯山河。高掛雲床朝海去。還為諸子願三多。但¶
將好句頻相囑。自然證得六波羅。理會麼。靠拄杖下座。¶

京都引眾送行讚詩十首¶

#+BEGIN_VERSE
「　昨逢諸子話離情。無限愁腸向外傾。分付庭花休著¶疾。恐驚珠露占秋英。
#+END_VERSE
」¶

#+BEGIN_VERSE
「　買得輕舟欲指南。滿懷明月素心憨。巖前幽鳥頻頻¶唱。話到南詢五十三。
#+END_VERSE
」¶

#+BEGIN_VERSE
「　昨夜靈花夢裏分。醒來依舊渺無痕。一天明月清如¶洗。玉水燕山客意欣。
#+END_VERSE
」¶

#+BEGIN_VERSE
「　莫嫌懶拙兩無心。雲自無心鳥自吟。風透花明香有¶韻。何須意外更相尋。
#+END_VERSE
」¶

#+BEGIN_VERSE
「　惟愛燕山玉水情。清風明月兩相迎。株禽也解知端¶的。飛近征車作遠盟。
#+END_VERSE
」
<pb:KR6q0578_J_003-0825c>¶

#+BEGIN_VERSE
「　扁舟遙泛月明中。薊北南天風景同。諸子漫言情念¶切。秋來依舊看歸鴻。
#+END_VERSE
」¶

#+BEGIN_VERSE
「　兩袖春光出禁城。一腔心事向南傾。燕山在念愁雲¶密。直待秋高色自清。
#+END_VERSE
」¶

#+BEGIN_VERSE
「　輕帆高掛五雲中。千里遵程一望窮。兩岸蘆花天際¶外。日光超出海門東。
#+END_VERSE
」¶

#+BEGIN_VERSE
「　柳色囊衣話歲寒。桃紅猶憶別離難。滿寰玉水虛明¶月。留待金臺仔細看。
#+END_VERSE
」¶

#+BEGIN_VERSE
「　禪心不獨野雲知。蘆月梅花欲寄誰。離情有意情難¶遣。道合無心道亦宜。
#+END_VERSE
」¶

語尚和呈偈¶

#+BEGIN_VERSE
「　承師究竟得便宜。臨濟家風今始知。突出三玄并三¶要。只教當下語多奇。
#+END_VERSE
」¶

#+BEGIN_VERSE
「　知師超卓法無邊。獨坐燕山奮赤拳。打破虛空分兩¶路。無憂高枕法皇前。
#+END_VERSE
」¶

上柯城讚馮居士¶

#+BEGIN_VERSE
「　身歸西土有良時。玉露清風滿四維。慧眼常看塵外¶月。片言點化是須伊。
#+END_VERSE
」¶

楊州讚拈花庵¶

#+BEGIN_VERSE
「　禪機道行豈能當。靜志平心謁上方。萬物盡消無物¶界。虛空別有一眉長。
#+END_VERSE
」¶

#+BEGIN_VERSE
「　性善何曾知有身。笑看碌碌界中人。清和對月磨心¶鏡。踏破瓊瑤摠是春。
#+END_VERSE
」¶

#+BEGIN_VERSE
「　謝師指示在當時。覿面提持不用思。莫邪鋒兮全吐¶露。和盤托出總由伊。
#+END_VERSE
」¶

#+BEGIN_VERSE
「　青鋒高舉勢難當。斬盡痴頑顯大方。對面不存情與¶見。全憑格物道風長。
#+END_VERSE
」¶

#+BEGIN_VERSE
「　帶水拖泥一幻身。尖頭矮屋出常人。山花野鳥頻相¶顧。到處逢渠總是春。
#+END_VERSE
」¶

天寧寺講道
<pb:KR6q0578_J_003-0826a>¶

#+BEGIN_VERSE
「　骨肉分離解體時不須戲念著思惟輪刀陣上開惺¶眼好惡存亡總是伊
#+END_VERSE
」¶

#+BEGIN_VERSE
「　師禪垂手住難當接聖招賢見大方拈到手窮物盡¶處誰知偏界道風長
#+END_VERSE
」¶

#+BEGIN_VERSE
「　龜毛拈得不曩藏賣盡春風孰敢當今日拾來親示¶子他年展演自芬芳
#+END_VERSE
」¶

#+BEGIN_VERSE
「　帶得燕山一片雲含藏滿袖贈於君香分南苑原無¶賈占斷春光迥出群
#+END_VERSE
」¶

#+BEGIN_VERSE
「　幾年意欲去朝山求佛求心說易難知因夜雪梅開¶早好伺南詢五十三
#+END_VERSE
」¶

#+BEGIN_VERSE
「　誠心日日鎖眉頭多為因緣出遠遊正欲尋訪覓伎¶倆對君莫說路貧愁
#+END_VERSE
」¶

#+BEGIN_VERSE
「　元初佳節滿庭新喜有南來獨角麟留待燕山添瑞¶色風清月皎好良辰
#+END_VERSE
」¶

#+BEGIN_VERSE
「　萬物咸新淑景催春前花木未曾開梅心縱有含銀¶魄分付時人莫亂猜
#+END_VERSE
」¶

新年上堂法語¶

僧問如何是籬門緊閉無人到一道神光萬象閒如¶
何是奪人不奪境師云花明山色秀鸚唱隔年春進¶
云玉樓人醉歌聲寂溪上漁吹空好吟如何是奪境¶
不奪人師云樹古藏恛鶴歸松有音進云鐵馬倒¶
騎關塞靜家邦盡在白雲中如何是人境兩俱奪師¶
云一覓竟忘天地老不知明月自西東進云萬景叢¶
中金鳳舞一林樹色鳥聲奇如何是人境俱不奪師¶
云半肩明月光寰宇滿袖春風錦繡圍乃云玄機獨¶
露豁徹無私奪人不奪境花明山色清奪境不奪人¶
玉樓人醉到如今人境兩俱奪鐵馬倒騎關塞靜人¶
境俱不奪滿袖春風亙古今拈拄杖作舞下座。¶

上船偈¶

#+BEGIN_VERSE
「　柳系含煙二月天靈花異路白雲邊花船已出清波
<pb:KR6q0578_J_003-0826b>¶上一道神光萬景前
#+END_VERSE
」¶

婆子頌¶

#+BEGIN_VERSE
「　婆生七子勘知音不盡珍奇迥出群若得長風波靜¶一百千沙界任縱橫
#+END_VERSE
」¶

屠夫人對靈小參法語¶

#+BEGIN_VERSE
「　七十餘春世所稀涅槃城裏任遊虛一念無私全體¶現到跨須彌證菩提
#+END_VERSE
」¶

為行真二禪客行說法語¶

#+BEGIN_VERSE
「　為我行密行千載不曩藏難得二克子如今為舉揚
#+END_VERSE
」¶

德山托缽頌¶

#+BEGIN_VERSE
「　吳山樵子歌聲滑楚水漁郎奏暮笳吳巧音呈短¶調江城五月落梅花
#+END_VERSE
」¶

女子出定頌¶

#+BEGIN_VERSE
「　入得雲深路轉奢雲開山鳥亂啼花不知花落雲歸¶去鳥唱堤前掛晚霞
#+END_VERSE
」¶

香巖上樹頌¶

#+BEGIN_VERSE
「　格外玄機探克家風花雪月亂如麻絲綸已在清波¶上牢釣金鰲釣落霞
#+END_VERSE
」¶

初秋感懷¶

#+BEGIN_VERSE
「　香飄桂子憶南州雨滴芙蓉露正稠艷麗不知時節¶換輪將衲被且蒙頭
#+END_VERSE
」¶

因事小參

不覓從前底佛說無得開口便不是袛知¶
要自家底我宗無語句會得莫能了不會也不是五¶
馬嘶風一牛飲水開口不開口總落在第二拈竹篦¶
曰擊碎燈籠露柱有理難伸只得𨁝跳上天台直看¶
破了也拈竹篦一齊打散。¶

遇道人聞說呈偈¶

#+BEGIN_VERSE
「　托缽無心善舉揚錫光削度出含藏須知更識英靈¶子觸著些兒孰敢當
#+END_VERSE
」¶

新蓋禪堂偈
<pb:KR6q0578_J_003-0826c>¶

#+BEGIN_VERSE
「　新結茅廬古殿傍如何佳饌別人間等閒識得渾沱¶意不向南尋五十三
#+END_VERSE
」¶

京都十問¶

問燕山聳翠迥出雲霄非鸞鳳如何棲泊。¶

問玉水千潯明月長夜皓皓不是獰龍如何潛得。¶

問金臺從草竭既是黃金臺因甚麼被草覆。¶

問寒松千尺幽鳥不臨春如何得到。¶

問即是衲僧個個腰包行腳端為何事。¶

問虛空寥廊非雲鳥不度還有甚麼人度得。¶

問魚鉤江干風浪靜釣頭無餌載歸船既是無餌如¶
何釣得。¶

問一切法無相是名真見佛如何是見佛處。¶

問清風千古意皓月照庭闈如何是分明句。¶

問蘆溝橋終日度驢度馬因甚麼還有一人不度。¶

桃花口孫居士領眾護法等請上堂法語¶

高掛輕帆二月天和風綠柳送行船桃花兩岸聞啼¶
鳥無限漁歌夕照前會得底塗中受用不會得底世¶
諦流布山僧自京師至此縱有風霜大野何處不是¶
衲僧家放身命處一向只為朝山而來不期今日又¶
承孫居士請登斯寶華座說些佛法山僧曾記白雲¶
端和尚云山前一片閒田地叉手叮嚀問祖翁幾度¶
賣來還自買惟憐松竹引清風祗如老白雲恁麼道¶
大似扶犁摸壁今永壽格外而來被這作家把住封疆¶
教山僧說個到家句子到這裏合作麼生話會良久¶
云鐵馬倒騎雲外出風光不與別人同下座。¶

辛巳遇皇上偶呈二絕¶

#+BEGIN_VERSE
「　今年何幸遇南暄一日陰晴變幾翻簷下紙窗乾又¶濕船前石逕濕還乾
#+END_VERSE
」¶

#+BEGIN_VERSE
「　峰下灣還盡是江片帆高出燕京鄉天風一陣來何
<pb:KR6q0578_J_003-0827a>¶處吹起黎民話短長
#+END_VERSE
」¶

贈如如法兄¶

#+BEGIN_VERSE
「　知兄法柄異常流暗去明來得自由打破淨瓶全體¶現他年拍掌笑無窮
#+END_VERSE
」¶

示人¶

#+BEGIN_VERSE
「　著意求真真轉遠擬心斷望望猶多道人別有平懷¶處月在青天影在波
#+END_VERSE
」¶

贈法宿¶

#+BEGIN_VERSE
「　纔聞擅度法無邊特地親躬詣法筵果見雲幢千古¶少門庭彼此喜高賢
#+END_VERSE
」¶

短姑道頭¶

#+BEGIN_VERSE
「　蓮淨海天畫女身短姑得得非奇人別開一境揮今¶古自有風光處處春
#+END_VERSE
」¶

金山塔¶

#+BEGIN_VERSE
「　不知何代卓江天漏盡青燈塔影懸遙望楚山雲夢¶澤此心多在夕陽邊
#+END_VERSE
」¶

呈天童老和尚¶

#+BEGIN_VERSE
「　天童棒喝不同流特出超群格外酬但是逢人莫放¶過自然燈譜永無休
#+END_VERSE
」¶

神塔¶

#+BEGIN_VERSE
「　拖泥帶水入天童不是求名欲覓宗一見真龍開八¶面棒頭惡氣露機風
#+END_VERSE
」¶

密祖掃塔法語¶

湘之南潭之北中間有黃金充一國無影樹下合[同/立]璃琉¶
殿上無知識恁麼道太尊貴生袛今遠孫三千里外到來¶
帶得清風千縷明月一珠正欲供養未審我師祖今日必定¶
作麼生相見拈香云犀因玩月紋生角象被雷驚花入牙。¶

元孫成如為先祖弘覺開山老祖拈香掃塔法語¶

瞻之彌高仰之彌堅德厚配地高明配天恁麼說話大事
<pb:KR6q0578_J_003-0827b>¶
佛頭撒糞醬裏添鹽雖然如是若不登高望焉知宇宙寬¶
喝一喝云今日到來無一事謾將幽韻作長吟。¶

為掃瑞巖遠祖塔法語¶

神鼎闢開諲祖眼多年坐斷清關流白日青天轟霹¶
靂惡聲毒氣滿皇州喝一喝云還家盡是兒孫事祖¶
父何須更出頭。¶

普同塔上供法語¶

沒來由絕褒貶點即不到到即不點蒲團頭識得底¶
何方南北東西六根不具底到底難瞞明眼喝一喝¶
云棕櫚葉長夜叉頭芍藥花開菩薩面。¶

老和尚請和尚上堂陞座法語¶

到瑞巖請上堂拈香云此一瓣香至尊無對至貴難¶
名爇向爐中奉為¶
當今皇帝聖躬萬萬歲次拈香云此一瓣香栴檀林內不¶
假栽培專申供養即此¶
堂上中興第一代遠祖先老和尚又拈香云此一瓣¶
香春風蕩蕩慧日熙熙專申供養現住¶
瑞巖方丈法伯老和尚併我¶
本師上古下律老和尚共為法海津梁永作山門柱¶
石僧問十方同聚會箇箇學無為且法王座上作麼¶
生師云高著眼進云有為之法與無為之法是同是¶
別師云一任分疏進云三十棒是為人處誤人處師¶
云單不打死漢又問大道不分男女相還許某甲問¶
話麼師云師姑本是女人做進云且道大眾雲集畢¶
竟那箇是女中丈夫師云人人頭頂天箇箇腳踏地¶
僧便喝師云亂喝作麼僧便禮拜乃云法不孤起仗¶
境方生不肖不遠三千里外來到祖山辱承方丈法¶
伯老和尚命陞此座舉揚宗旨自愧智識學淺焉敢¶
冒膺斯任只得轉借山河大地明暗色空鵲噪鴉鳴
<pb:KR6q0578_J_003-0827c>¶
水流花發熾然說無間歇聊為塞責更有新鮮句今¶
朝是廿八便下座。¶
¶
¶
¶
¶
¶
¶
¶
¶

跋¶

夫大凡說法者從自己胸中流出蓋天蓋地突然¶
無味便是醍醐上味也世尊拈花從無意中拈出¶
便是大意也迦葉從無義中含笑便大義也所以¶
傳芳千古莫不從無意味處親切今子雍法姪說¶
法具從胸襟中無意味處流出令人橫吞豎嚼實¶
為醍醐實為毒藥單提向上這一著不可以智知¶
不可以識識倘或尼總再來也即傍觀有分是為¶
後跋。
住廣東南雄興雲禪院傳臨濟正宗三十¶
三世古南下石琳瑀書
<pb:KR6q0578_J_003-0828a>¶

